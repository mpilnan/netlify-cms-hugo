---
title: Testovacia tlačová správa s dátumom
date: 2021-03-16T14:55:46.227Z
---
LAS VEGAS, Nevada, 16. marca, 2021 – Spoločnosť [Tachyum](http://www.tachyum.com)™ dnes oznámila, že sa blíži ku kompletnému návrhu svojho univerzálneho procesora Prodigy. Ďalej tak ubezpečuje, že hyperškálové dátové centrá a systémoví dizajnéri superpočítačov a novej generácie umelej inteligencie budú mať konečne prelomovú univerzálnu výpočtovú štruktúru, ktorá bude poskytovať nebývalú špičkovú výkonnosť.

Spoločnosť Tachyum dokončila 99 % plochy čipu so stabilným Netlistom (popisom konektivity elektronického obvodu) a implementovanou technológiou CTS (Clock Tree Synthesis). V procese vytvárania Netlistu ide o posledný míľnik pred konečným Netlistom a jeho odoslaním do výroby. Spoločnosť Tachyum úspešne skompilovala dizajn čipu Prodigy na emuláciu FPGA, a posunula sa tak o krok bližšie k splneniu cieľa, ktorým je dosiahnutie produkcie koncom roka.

Čip Prodigy je schopný správne vykonávať inštrukcie priamo z DDR5 pamäte prostredníctvom koherentnej komunikačnej siete s jadrom Prodigy, ktoré poskytujú presné výsledky. Vytvorenie vlastného CTS poskytuje lepšiu latenciu a menšiu odchýlku. Spoločnosť tiež potvrdila, že Prodigy udržiava cieľovú rýchlosť hodín Netlistu bez zväčšenia veľkosti čipu od svojich cieľov, aby bola zabezpečená stabilita čipu. Keďže softvérové emulačné systémy čipu Prodigy sú už k dispozícii, emulačné systémy v hardvéri založenom na FPGA (Field Programmable Gate Arrays, programovateľné hradlové polia), budú čoskoro nasledovať.

"Je niekoľko priemyselných odvetví, ktoré s napätím očakávajú nasadenie čipov pripravených na hyperškálovanie, aby prekonali limity, ktoré dnešné výpočtové riešenia jednoducho nemôžu zdolať,” povedal Dr. Radoslav Danilak, zakladateľ a CEO spoločnosti Tachyum. “Postup k 99%-nému dokončeniu čipu bol dosiahnutý skôr míľovými skokmi ako malými krokmi. To, čo bolo kedysi projektované na roky dopredu, je teraz vzdialené len na mesiace, pretože Prodigy pokračuje v prekonávaní míľnika za míľnikom. Tešíme sa na zapojenie do DFT (Design for Testing, dizajn na testovanie) skenovacieho reťazca, dosiahnutie stopercentného dokončenia v nasledujúcom štvrťroku a posun k produkcii čipu Prodigy v druhej polovici tohto roku."

Tachyum Prodigy môže pomocou štandardných programovacích modelov spúšťať aplikácie HPC, konvolučnú AI, vysvetliteľnú AI, všeobecnú AI, bio AI a neurónové siete, plus bežné zaťaženie dátových centier na jedinej homogénnej procesorovej platforme.

Bez Prodigy musia hyperškálové dátové centrá používať pre rôzne záťaže heterogénnu hardvérovú štruktúru pozostávajúcu z procesorov CPU, GPU a TPU, čo je neefektívne, nákladné a zložité z hľadiska dodávok a údržby. Používanie špecifického hardvéru pre každý typ záťaže (napr. dátové centrum, AI, HPC) vedie k nedostatočnému využitiu hardvérových prostriedkov, náročnejšiemu programovaniu, integrácii a údržbe softvéru, ako aj k väčším problémom s údržbou hardvéru. Schopnosť Prodigy plynulo prepínať medzi rôznymi pracovnými záťažami dramaticky mení konkurenčné prostredie a ekonomiku dátových centier.

V hyperškálových dátových centrách čip Prodigy výrazne zlepšuje výpočtový výkon, spotrebu energie, hardvérové (serverové) využitie a priestorové nároky v porovnaní s existujúcimi čipmi, ktoré sa v súčasnosti používajú. Ako prvý univerzálny procesor na svete spúšťa okrem natívneho kódu Prodigy tiež staršie binárne kódy x86, ARM a RISC-V. Prodigy poskytuje špičkový výkon naprieč záťažami dátových centier, AI a HPC, prekonávajúc súčasné najrýchlejšie procesory Xeon pri 10-krát nižšej spotrebe (na jadro) ako aj najrýchlejší GPU od spoločnosti NVIDIA na HPC, skúšanie AI a AI interferenciu. Iba 125 HPC Prodigy stojanov dokáže dodať kapacitu 32 tenzor exaflopov (miliarda miliárd operácií s pohyblivou rádovou čiarkou za sekundu).

Trojnásobne nižšie náklady na procesor Prodigy (na MIPS) spolu s jeho 10-násobnou úsporou energie sa premietajú do štvornásobného zníženia celkových ročných nákladov (TCO) dátových centier (TCO: kapitálové + prevádzkové náklady), čo spoločnostiam pôsobiacim v hyperškálovom segmente prinesie úspory v miliardách dolárov. Keďže Prodigy je jediný procesor na svete, ktorý dokáže prepínať medzi pracovnými záťažami pre dátové centrá, AI a HPC, nevyužité servery možno použiť ako cloudové prostriedky na AI alebo HPC bez dodatočných kapitálových nákladov, pretože servery už sú amortizované. Prodigy tiež umožní Edge vývojárom pre IoT (Internet vecí) využívať nízku spotrebu/ vysoký výkon spolu s jednoduchým programovacím modelom na poskytovanie maximálne efektívnej vysokovýkonnej umelej inteligencie.

Spoločnosti, ktoré majú záujem o hodnotenie softvérových emulačných systémov Prodigy, môžu navštíviť stránku <https://www.tachyum.com/webhosting> pre viac informácií.

##### Sledujte Tachyum

<https://twitter.com/tachyum>\
<https://www.linkedin.com/company/tachyum>\
[https://www.facebook.com/Tachyum/](https://www.facebook.com/Tachyum)

##### O spoločnosti Tachyum

Spoločnosť Tachyum je poprednou spoločnosťou poskytujúcou transformačné polovodičové riešenia, ktoré umožňujú dosahovať najvyššiu rýchlosť, energetickú účinnosť a najnižšie náklady v odvetví. Jedinečný prístup spoločnosti Tachyum ovplyvňuje trhy a odvetvia po celom svete, či ide o možnosť dosiahnuť superpočítače výkonnejšie ako ľudský mozog alebo premenu bežných dátových centier na nízkonákladové centrá výnimočnosti pre umelú inteligenciu a HPC. Spoločnosť Tachyum, ktorú založil ako spoluzakladateľ Dr. Radoslav Danilak, začne s masovou výrobou svojho vlajkového produktu Prodigy v roku 2021, so softvérovými emuláciami a emulátorom založeným na FPGA, ktoré sú k dispozícii prvým používateľom. Cieli na trh s obratom viac než 50 miliárd dolárov, ktorý každoročne rastie o viac než 20 percent. Keďže dátové centrá tvoria 3 percentá celosvetovej spotreby elektriny, a toto číslo sa každých 5 rokov zdvojnásobuje, procesor Prodigy s ultranízkou spotrebou od spoločnosti Tachyum je veľmi dôležitý pre pokračujúci rast dátových centier. Spoločnosť Tachyum je jedným zo zakladateľov združenia I4DI (Inovácie pre digitálnu infraštruktúru), ktoré na Slovensku vybuduje najrýchlejší AI superpočítač na svete postavený na procesore Prodigy. Spoločnosť Tachyum má pracoviská v USA a na Slovensku. Pre viac informácií navštívte <https://www.tachyum.com>.