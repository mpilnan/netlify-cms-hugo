---
title: Dátové centrá v segmente „hyperscale“
weight: 10
---
Procesor Prodigy od spoločnosti Tachyum umožní, aby sa dátové centrá typu „hyperscale“, ktoré predstavujú jeho primárny trh, stali nízko nákladovými, energeticky úspornými univerzálnymi výpočtovými centrami. Hyperscale dátové centrá si s univerzálnymi procesormi Prodigy znížia svoje celkové náklady na operácie (TCO) až štvornásobne, čo predstavuje u každého hyperscale zákazníka ušetrenie miliárd dolárov ročne.

![2-socket OCP Tioga-Pass like server](https://www.tachyum.com/assets/img/Dual-Slider_v2.jpg "2-socket OCP Tioga-Pass like server")

2-socket OCP Tioga-Pass like server

Špičkový výkonný procesor Prodigy zavádza skutočnú revolúciu v rámci dátových centier, umelej inteligencie a vysokovýkonných výpočtov (HPC). Nevyužité „univerzálne servery“ využívajúce procesor Prodigy sa môžu bezproblémovo napájať a prekonfigurovať na ad hoc AI siete, ktoré môžu dodať desaťnásobne viac AI zdrojov, než je tomu dnes. Alternatívne sa tie isté nevyužité univerzálne servery môžu rovnako ľahko napájať a nakonfigurovať ako HPC systémy, ktoré budú dodávať výkon rádovo v exaflopoch (miliarda miliárd operácií s pohyblivou rádovou čiarkou za sekundu). Procesor Prodigy to všetko zabezpečí pri 10-krát nižšej spotrebe energie a 3-krát nižších nákladoch, a to s bezkonkurenčným softvérom schopným okamžitej prevádzky bez nutnosti akejkoľvek konfigurácie, vrátane naportovania spoločných aplikácií dátových centier do natívnej ISA (inštrukčne orientovanej architektúry) procesora Prodigy a dynamického binárneho emulátora, ktorý umožní fungovanie starších x86 aplikácií pri rýchlosti procesora Xeon.